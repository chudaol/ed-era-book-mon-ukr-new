<div id="hypercomments_widget" class="js-hypercomments-widget invisible"></div>

Діяльнісна змістова лінія
=============================================
<p>Діяльнісна лінія передбачає формування в молодших школярів загальнонавчальних умінь і навичок:
<ul type="disc">
<li><i>навчально-організаційних</i> (розуміти визначену вчителем мету навчальної діяльності, організовувати робоче місце, раціонально розподіляти час, планувати послідовність виконання завдання, організовувати навчальну діяльність у взаємодії з іншими її учасниками (у парі, малій групі));</li>
<li><i> навчально-інформаційних</i> (самостійно працювати з підручником, шукати нову інформацію з різних джерел, користуватися довідниковою літературою, зосереджено слухати матеріал, зв’язно, послідовно, доказово відповідати, вести діалог);</li>
<li><i>навчально-інтелектуальних і творчих </i> (аналізувати мовні явища, порівнювати, виділяти головне, узагальнювати, встановлювати і пояснювати причиново-наслідкові зв’язки, вилучати зайве, групувати й класифікувати за певними ознаками, висловлювати аргументовані критичні судження, доводити власну думку, переносити знання і способи діяльності в нові обставини, застосовувати аналогію);</li>
<li><i>контрольно-оцінних</i> (використовувати різні способи перевірки та контролю своєї діяльності, знаходити і виправляти помилки,  оцінювати власні навчальні досягнення). </li>
</ul>
</p>
<p>Ця робота здійснюється у процесі реалізації інших змістових ліній шляхом настанов учителя, використання різних алгоритмів навчальної діяльності, пам’яток, зразків, інструкцій, застосування парних і групових форм роботи, інтерактивних методів і прийомів навчання тощо.</p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>