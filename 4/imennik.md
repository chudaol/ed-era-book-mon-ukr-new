<div id="hypercomments_widget" class="js-hypercomments-widget invisible"></div>

# Іменник 

<table>
  <tr>
    <td width="40%" align="center"><b>Зміст навчального матеріалу</b></td>
    <td width="60%" align="center"><b>Державні вимоги до рівня загальноосвітньої підготовки учнів</b></td>
  </tr>
<tbody>
  <tr>
    <td width="40%" style="vertical-align:top !important;">
    <p><b>Іменник</b><br>
Розширення уявлень про лексичне значення іменника (слова з абстрактним значенням: <i>радість, сум, сміливість</i> тощо).</td>
    <td width="60%" style="vertical-align:top !important;">
<i><b>Учень (учениця):</b></i><br>
<i>відносить</i> до іменників слова з абстрактним значенням, які відповідають на питання <i>що?</i>;</td>
  </tr>
  <tr>
    <td width="40%" style="vertical-align:top !important;">
Іменники-синоніми, іменники-антоніми, багатозначність окремих іменників. Вживання іменників у прямому і переносному значеннях. Спостереження за точним і влучним вживанням з ряду синонімів тих слів, які найбільше відповідають змістові.</td>
    <td width="60%" style="vertical-align:top !important;">
<i>добирає</i> до поданого іменника 2-3 синоніми, антонім; <i>розкриває</i> значення (2-3) багатозначного іменника, <i>вводить</i> його в словосполучення, речення (у процесі виконання навчальних вправ);</td>
  </tr>
  <tr>
    <td width="40%" style="vertical-align:top !important;">
Рід іменників. Віднесення іменника до одного з родів. Змінювання іменників за числами і відмінками. Формування умінь ставити іменники в початкову форму.</td>
    <td width="60%" style="vertical-align:top !important;">
<i>визначає</i> рід і число іменників; <i>змінює</i> іменники за числами і відмінками; <i>визначає</i> початкову форму іменника (називний відмінок однини), відмінок іменника в реченні у формі колективної навчальної роботи під керівництвом учителя;</td>
  </tr>
  <tr>
    <td width="40%" style="vertical-align:top !important;">
Зміна приголосних [г], [к], [х] на [з´], [ц´], [с´] перед закінченням <i>-і</i> в іменниках різного роду.<br>
Спостереження за явищами чергування кореневих [і] з [е], [о] в окремих іменниках жіночого та чоловічого родів з основою на приголосний.<br> </td>
    <td width="60%" style="vertical-align:top !important;">
<i>змінює</i> в процесі словозміни іменників приголосні [г], [к], [х] перед <i>–і</i> на м’які [з´], [ц´], [с´]; голосний [і] на [о], [е]; <i>відображає</i> ці звукові явища на письмі <i>(нога – нозі, яблуко – в яблуці, рух – у русі); (піч – пéчі, ніч – нóчі, ночéй, стіл – стола)</i>;</td>
  </tr>
  <tr>
    <td width="40%" style="vertical-align:top !important;">
Закінчення іменників жіночого роду на <i>–а</i> в родовому відмінку однини з основою на твердий і м’який приголосний та на [ж, ч, ш].<br>
Закінчення іменників в орудному відмінку однини: закінчення <i>-ею</i> в іменниках жіночого роду з основою на м’який приголосний та на шиплячі; закінчення <i>-єю</i> в іменниках на <i>-ія</i>; закінчення <i>-ем</i> в іменниках чоловічого роду з основою на м’який приголосний та на шиплячі; закінчення <i>-єм</i> в іменниках з основою на [й]. <br></td>
    <td width="60%" style="vertical-align:top !important;">
<i>вживає</i> у процесі виконання навчальних вправ: у родовому відмінку іменників жіночого роду на <i>-а</i> закінчення <i>-и, -і (стіни, пісні, межі, кручі, груші)</i>; в орудному відмінку однини в іменниках чоловічого та жіночого роду з основою на м’який приголосний та [ж, ч, ш] закінчення <i>-ею (землею, межею, кручею, тишею)</i>; <i>-ем (конем, ножем, мечем, споришем)</i>;<br>
закінчення <i>-єю</i> в іменниках жіночого роду на <i>-ія (лінія – лінією)</i>; закінчення <i>-єм</i> в іменниках чоловічого роду на [й] <i>(гай – гаєм)</i>;</td>
  </tr>
  <tr>
    <td width="40%" style="vertical-align:top !important;">
Практичне засвоєння правопису закінчень найуживаніших іменників чоловічого роду на <i>-ар, -яр</i>. </td>
    <td width="60%" style="vertical-align:top !important;">
<i>перевіряє</i> за словником закінчення в родовому й орудному відмінках іменників на <i>-ар, -яр</i> (<i>вівчарем, слюсарем, школярем,</i> але <i>маляром, столяром</i>);</td>
  </tr>
  <tr>
    <td width="40%" style="vertical-align:top !important;">
Спостереження над паралельними закінченнями іменників чоловічого роду – назв істот у давальному і місцевому відмінках однини.</td>
    <td width="60%" style="vertical-align:top !important;">
<i>використовує</i> у мовленні паралельні форми іменників чоловічого роду – назв істот у давальному і місцевому відмінках однини (<i>братові</i> і <i>брату</i>, <i>батькові</i> і <i>батьку</i>, <i>Василеві</i> і <i>Василю</i>);</td>
  </tr>
  <tr>
    <td width="40%" style="vertical-align:top !important;">
Форми іменників жіночого роду з основою на приголосний в орудному відмінку однини.</td>
    <td width="60%" style="vertical-align:top !important;">
<i>вживає</i> подвоєні букви на позначення м’яких приголосних перед закінченням <i>–ю</i> з основою на приголосний (<i>тінню, молоддю</i>);<br>
<i>не вживає</i> подвоєння в іменниках зі збігом приголосних в основі (<i>радістю, щирістю</i>);</td>
  </tr>
  <tr>
    <td width="40%" style="vertical-align:top !important;">
Спостереження за закінченнями іменників у множині (таблиця відмінювання). Вправи на вживання правильних відмінкових закінчень іменників у множині.</td>
    <td width="60%" style="vertical-align:top !important;">
<i>користується</i> навчальною таблицею відмінювання іменників у множині у процесі виконання вправ на практичне засвоєння відмінкових закінчень іменників; </td>
  </tr>
  <tr>
    <td width="40%" style="vertical-align:top !important;">
Розвиток умінь правильно використовувати прийменники з іменниками в різних відмінках.</td>
    <td width="60%" style="vertical-align:top !important;">
<i>правильно вживає</i> прийменники з іменниками в окремих відмінках;</td>
  </tr>
  <tr>
    <td width="40%" style="vertical-align:top !important;">
Засвоєння літературних форм іменників у місцевому відмінку множини з прийменником <i><b>по</b></i>.</td>
    <td width="60%" style="vertical-align:top !important;">
<i>уживає</i> літературні форми закінчень <i>-ах (-ях)</i> іменників у місцевому відмінку множини <i>(по вікнах, по полях, на морях, по нóчах, на гóрах)</i>.</td>
  </tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>