<div id="hypercomments_widget" class="js-hypercomments-widget invisible"></div>

# Писемне мовлення (протягом року)

<table>
  <tr>
    <td width="40%" align="center"><b>Зміст навчального матеріалу</b></td>
    <td width="60%" align="center"><b>Державні вимоги до рівня загальноосвітньої підготовки учнів</b></td>
  </tr>
<tbody>
  <tr>
    <td width="40%" style="vertical-align:top !important;">
    <p><b>Писемне мовлення</b><br>
Складання і записування зв’язаних між собою речень, які описують зміст малюнка, частину інтер’єру класу, навчальну ситуацію на уроці, власні спостереження у природі тощо. Складання і записування запитань на задану тему та відповідей на запитання, поставлені однокласником (учителем).</td>
    <td width="60%" style="vertical-align:top !important;">
<i><b>Учень (учениця):</b></i><br>
<i>складає і записує</i> 5-6 зв’язані між собою речення за змістом ілюстрації, навчальної ситуації, запропонованої вчителем; 3-4 запитання на задану тему, відповіді на запитання, поставлені однокласниками;<br></td>
  </tr>
  <tr>
    <td width="40%" style="vertical-align:top !important;">
Робота з деформованим текстом: виявлення відсутніх абзаців, переставляння частин тексту, вилучення речень, які не відповідають темі, додавання кінцівки (заключного речення), заміна недоречно повторюваних слів, забезпечення зв’язку між реченнями та абзацами тексту.</td>
    <td width="60%" style="vertical-align:top !important;">
<i>відновлює</i> деформований з навчальною метою текст, удосконалює його за настановами вчителя;</td>
  </tr>
  <tr>
    <td width="40%" style="vertical-align:top !important;">
Детальний та вибірковий переказ (розповідний текст з елементами опису або міркування) за колективно і самостійно складеним планом, з опорою на допоміжні матеріали, дотримуючись тричастинної структури висловлювання. </td>
    <td width="60%" style="vertical-align:top !important;">
<i>пише</i> переказ розповідного тексту з елементами опису або міркування (обсяг початкового тексту 70-100 слів) за колективно або самостійно складеним планом з опорою на допоміжні матеріали (подані зачин або кінцівку, ключові словосполучення та ін.) з дотриманням тричастинної структури висловлювання, використанням виражальних засобів мови;</td>
  </tr>
  <tr>
    <td width="40%" style="vertical-align:top !important;">
Самостійне складання письмового висловлювання типу розповіді, опису, міркування, есе на добре знайомі учням теми: про прочитаний твір, епізод переглянутого фільму, ситуації з життя класу або сім’ї та ін., використання виражальних засобів мови, виявлення свого ставлення до предмета висловлювання. </td>
    <td width="60%" style="vertical-align:top !important;">
<i>складає</i> самостійне письмове висловлювання (50-60 слів) типу розповіді, опису, міркування (есе — з допомогою учителя) на добре знайомі учням теми: за прочитаним твором, епізодом з переглянутого фільму, ситуацією з життя класу, родини і т. ін.; <i>використовує</i> виражальні засоби мови; <i>записує</i> свою думку про предмет висловлювання;</td>
  </tr>
  <tr>
    <td width="40%" style="vertical-align:top !important;">
Складання записки, яка містить пояснення якогось факту, привітання, запрошення. </td>
    <td width="60%" style="vertical-align:top !important;">
<i>складає</i> записку з поясненням певного факту, привітання, запрошення;<br></td>
  </tr>
  <tr>
    <td width="40%" style="vertical-align:top !important;">
Обговорення своїх письмових робіт у парах, невеликих групах; відзначення позитивних сторін роботи, висловлення порад щодо їх доопрацювання. Удосконалення написаного.</td>
    <td width="60%" style="vertical-align:top !important;">
<i>бере участь</i> в обговоренні письмових робіт у парах, групах; <i>відзначає</i> позитивні сторони, <i>висловлює</i> поради щодо можливого удосконалення тексту, спираючись на пам’ятку, підготовлену вчителем; <i>удосконалює</i> письмовий текст.</td>
  </tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>