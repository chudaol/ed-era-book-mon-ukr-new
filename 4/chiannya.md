<div id="hypercomments_widget" class="js-hypercomments-widget invisible"></div>

# Читання (протягом року)

<table>
  <tr>
    <td width="40%" align="center"><b>Зміст навчального матеріалу</b></td>
    <td width="60%" align="center"><b>Державні вимоги до навчальних досягнень учня/учениці</b></td>
  </tr>
<tbody>
  <tr>
    <td width="40%" style="vertical-align:top !important;">
    <p><b>Читання</b> (протягом року)<br>
Удосконалення навички миттєвого впізнавання найбільш уживаних слів з 4–7 букв і сполучень коротких слів, складених з такої самої кількості знаків.<br></td>
    <td width="60%" style="vertical-align:top !important;">
<i><b>Учень/учениця:</b></i><br>
<i>миттєво впізнає</i> в тексті добре знайомі слова, словосполучення (<i>у нашій школі; уяви собі; кілька років; раптом хлопчик; українська мова</i> тощо);<br></td>
  </tr>
  <tr>
    <td width="40%" style="vertical-align:top !important;">
Розпізнавання окремих характерних ознак друкованого матеріалу: розрізнення очима в тексті з діалогом слів дійових осіб, виділених з допомогою тире або лапок, а також слів автора; розпізнавання з одного погляду кількості слів у реченні, складеному з 4–5 слів, зміни порядку слів у двох схожих реченнях невеликої довжини. </td>
    <td width="60%" style="vertical-align:top !important;">
<i>розпізнає</i> в тексті з побіжного погляду його окремі особливості: наявність діалогів, віршованих вставок, кількість абзаців на сторінці, кількість слів у невеликому (з 4–5 слів) реченні;</td>
  </tr>
  <tr>
    <td width="40%" style="vertical-align:top !important;">
Вправляння в орієнтуванні у змісті опрацьованого тексту. </td>
    <td width="60%" style="vertical-align:top !important;">
<i>орієнтується</i> в попередньо опрацьованому тексті;</td>
  </tr>
  <tr>
    <td width="40%" style="vertical-align:top !important;">
Виявлення елементів опису, міркування у тексті розповідного типу.</td>
    <td width="60%" style="vertical-align:top !important;">
<i>знаходить</i> протягом 0,5–1 секунди у тексті зазначені вчителем елементи змісту під час виконання завдань з вибіркового читання (місце, час, причину дії, вчинки дійових осіб тощо); елемент опису, міркування у розповідному тексті;</td>
  </tr>
  <tr>
    <td width="40%" style="vertical-align:top !important;">
Читання вголос з дотриманням правильного вимовляння слів із тими особливостями вимови, над якими на уроках велась робота.</td>
    <td width="60%" style="vertical-align:top !important;">
<i>читає</i> вголос наприкінці І семестру в темпі – 80–85 слів за хвилину, наприкінці ІІ семестру в темпі – 90–95 слів за хвилину;</td>
  </tr>
  <tr>
    <td width="40%" style="vertical-align:top !important;">
Інтонаційно правильне читання речень, різних за метою висловлювання, окличних речень. <br>
Інтонування речень зі звертаннями, що стоять на початку, в середині, у кінці речення; речень з однорідними членами, в яких є узагальнювальні слова (за зразком, без уживання термінів). <br></td>
    <td width="60%" style="vertical-align:top !important;">
<i>виразно, інтонаційно правильно читає</i> речення, різні за метою висловлювання, зі звертаннями, з однорідними членами з орієнтацією на загальний зміст та розділові знаки в середині і в кінці;<br>
<i>робить</i> у процесі читання усвідомлені паузи, виділяє в тексті логічно значущі слова; використовує міміку, жести під час читання текстів, вивчених напам’ять;</td>
  </tr>
  <tr>
    <td width="40%" style="vertical-align:top !important;">
Читання мовчки речень (коротких абзаців), що відрізняються 1–2 словами. Усвідомлення різниці в значенні схожих, але не однакових речень. Вправляння у виявленні з-поміж 2–3 речень того, що відповідає зазначеному вчителем змісту. </td>
    <td width="60%" style="vertical-align:top !important;">
<i>помічає і пояснює</i> різницю в змісті прочитаних коротких абзаців, 2–3 речень, що відрізняються між собою кількома словами (використовуються речення довші і порівняно важчі, ніж у 3 класі);</td>
  </tr>
  <tr>
    <td width="40%" style="vertical-align:top !important;">
Самостійне читання мовчки матеріалів, що мають комунікативне навантаження: більш поширені (порівняно з попереднім класом) інструкції до ігрових і навчальних завдань.</td>
    <td width="60%" style="vertical-align:top !important;">
<i>читає і розуміє</i> інструктивні матеріали до виконання навчальних та ігрових завдань;</td>
  </tr>
  <tr>
    <td width="40%" style="vertical-align:top !important;">
Самостійне читання мовчки тексту, що міститься у вправі підручника.</td>
    <td width="60%" style="vertical-align:top !important;">
<i>виконує</i> дії за навчальним текстом підручника.</td>
  </tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>