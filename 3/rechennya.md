<div id="hypercomments_widget" class="js-hypercomments-widget invisible"></div>

# Речення (протягом року)

<table>
  <tr>
    <td width="40%" align="center"><b>Зміст навчального матеріалу</b></td>
    <td width="60%" align="center"><b>Державні вимоги до навчальних досягнень учня/учениці</b></td>
  </tr>
<tbody>
  <tr>
    <td width="40%" style="vertical-align:top !important;">
    <p><b>Речення </b><br>
Закріплення й узагальнення вивченого про речення в 1-2 класах. Речення, різні за метою висловлювання та інтонацією (розповідні, питальні, спонукальні; окличні та неокличні).<br>
Інтонування речень під час голосного читання, зв’язних висловлювань та усного діалогу.<br></td>
    <td width="60%" style="vertical-align:top !important;">
<i><b>Учень (учениця):</b></i><br>
<i>розрізнює</i> на слух і на письмі розповідні, питальні і спонукальні речення; <i>впізнає</i> окличні речення на слух та на письмі за розділовим знаком у кінці;<br>
<i>правильно інтонує</i> речення, різні за метою висловлювання та вираженням експресії (почуттів);<br></td>
  </tr>
  <tr>
    <td width="40%" style="vertical-align:top !important;">
Використання різних видів речень у висловлюваннях, створених на основі навчальних ситуацій.<br></td>
    <td width="60%" style="vertical-align:top !important;">
<i>складає усно і записує</i> речення, різні за метою висловлювання та вираженням почуттів;</td>
  </tr>
  <tr>
    <td width="40%" style="vertical-align:top !important;">
Розділові знаки в кінці речень.</td>
    <td width="60%" style="vertical-align:top !important;">
<i>правильно вживає</i> розділові знаки в кінці різних за метою висловлювання речень;</td>
  </tr>
  <tr>
    <td width="40%" style="vertical-align:top !important;">
Звертання, розділові знаки при них. <br>
Виділення звертань в усному мовленні паузами, а на письмі – розділовими знаками (практично). Використання у ролі звертань форм кличного відмінка: <i>друже, Ольго, Василю, Наталко, Наталю, Маріє Петрівно</i>.<br></td>
    <td width="60%" style="vertical-align:top !important;">
<i>виділяє</i> звертання в усній формі інтонацією, а на письмі розділовими знаками – комами, знаком оклику; <i>використовує</i> форми кличного відмінка (до вчителя, товаришів по класу, працівників школи, членів родини);</td>
  </tr>
  <tr>
    <td width="40%" style="vertical-align:top !important;">
Головні члени речення (підмет і присудок). Зв’язок слів у реченні. Поняття про словосполучення. Головне і залежне слово у словосполученні. </td>
    <td width="60%" style="vertical-align:top !important;">
<i>визначає</i> в реченні головні члени (підмет і присудок – його основу); <i>виділяє</i> словосполучення у групі підмета і групі присудка; <i>визначає</i> другорядні члени речення (без поділу їх на види); </td>
  </tr>
  <tr>
    <td width="40%" style="vertical-align:top !important;">
Встановлення смислових і граматичних зв’язків між словами в реченнях.</td>
    <td width="60%" style="vertical-align:top !important;">
<i>встановлює</i> з допомогою і під керівництвом учителя смислові і граматичні зв’язки між словами у простому неускладненому реченні з підметом-іменником і присудком-дієсловом за допомогою питань від головного слова до залежного (практично, без термінів): <i>росте</i> (на чому? де?) <i>на грядці</i>; <i>поспішає</i> (до чого? куди?) <i>до класу</i>;</td>
  </tr>
  <tr>
    <td width="40%" style="vertical-align:top !important;">
Побудова речень. Поширення речень за питаннями. </td>
    <td width="60%" style="vertical-align:top !important;">
<i>складає і поширює</i> прості речення за запитаннями.</td>
  </tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>