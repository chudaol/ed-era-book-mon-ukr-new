<div id="hypercomments_widget" class="js-hypercomments-widget invisible"></div>

# Писемне мовлення (протягом року)

<table>
  <tr>
    <td width="40%" align="center"><b>Зміст навчального матеріалу</b></td>
    <td width="60%" align="center"><b>Державні вимоги до рівня загальноосвітньої підготовки учнів</b></td>
  </tr>
<tbody>
  <tr>
    <td width="40%" style="vertical-align:top !important;">
    <p><b>Писемне мовлення</b><br>
Складання, записування підписів під серією малюнків (назв малюнків), які можуть слугувати планом розповіді.</td>
    <td width="60%" style="vertical-align:top !important;">
<i><b>Учень (учениця):</b></i><br>
<i>самостійно добирає</i> назву і підписує малюнок (серію малюнків) за його змістом;</td>
  </tr>
  <tr>
    <td width="40%" style="vertical-align:top !important;">
 Побудова і записування речень, що передають зміст малюнка; вид з вікна класу; враження від екскурсії; на теми власного і шкільного життя.<br>
Складання 2-3 речень на теми, подібні до зазначених вище; пов’язування їх між собою; записування складеного зв’язного висловлювання.<br></td>
    <td width="60%" style="vertical-align:top !important;">
<i>складає і записує</i> 2-3 зв’язаних між собою речення за змістом ілюстрації (враховується зміст і граматична правильність побудови речення); під кінець навчального року <i>створює</i> коротке (близько 20 слів) зв’язне висловлювання за ілюстрацією (серією малюнків), <i>використовує</i> в ньому найпростіші виражальні засоби мови (Осінь <i>пофарбувала</i> листя. Земля <i>вкрилась</i> білосніжною ковдрою);</td>
  </tr>
  <tr>
    <td width="40%" style="vertical-align:top !important;">
Складання записок (1-3 речень), адресованих батькам, однокласникам, учителю, що вміщують якусь інформацію, прохання тощо. Використання в них слів ввічливості.</td>
    <td width="60%" style="vertical-align:top !important;">
<i>складає</i> тексти з метою письмового спілкування з батьками, вчителем, однокласниками з дотриманням формул звертання, подяки тощо;</td>
  </tr>
  <tr>
    <td width="40%" style="vertical-align:top !important;">
Добір до тексту заголовка; удосконалення тексту із часто повторюваними словами.</td>
    <td width="60%" style="vertical-align:top !important;">
<i>добирає і записує</i> заголовок до тексту; <i>удосконалює</i> текст із часто повторювальними словами шляхом їх заміни лексичними синонімами (без терміна) та словами <i>він, вона, воно, вони, цей, ця, це, ці</i> в різних формах; </td>
  </tr>
  <tr>
    <td width="40%" style="vertical-align:top !important;">
Робота з деформованим текстом: перестановка окремих речень; вилучення речення, що не відповідає темі. Записування поновленого тексту.</td>
    <td width="60%" style="vertical-align:top !important;">
<i>відновлює і записує</i> навчальний деформований текст, який складається з 3-4 речень.</td>
  </tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>